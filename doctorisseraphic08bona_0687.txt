 

r mum.

,ο-ῄ-

OPUSCULUM XXIII. LEGENDA SANCTI FRANCISCI. MIRACULA ᾖ IV.

conquassatus. lpse vero mortem sibi sentiens immi-
nentem, uti erat vir fidelis et pius, a quodam Fratre
Viaticum postulavit. Quod Frater ille tam celeriter
afferre non valens, quia mori subito credebatur,
beati Augustini verbum ¹ protulit, dicens ei: « Crede,
et manducasti». Sequenti vero nocte beatus Fran-
ciscus cum undecim Fratribus illi apparuit, et inter
ubera portans agniculum, ad lectum eius accessit
vocavitque illum ex nomine, dicens: « Bartholomaee‚
noli timere, quia non praevalebit adversum te ini-
micus, qui te in meo servitio voluit impedire. Hic
est Agnus, quem tibi dari petebas, quem et propter
bonum desiderium suscepisti, cuius etiam virtute
consequeris utriusque hominis sospitatem». Et sic
per vulnera manum ducens, ad opus, quod coeperat,
eum redire praecepit. Qui valde mane consurgens,
et his qui eum seminecem reliquerant, incolumis et
laetus apparens, admirationem intulit et stuporem,
sed et ipsorum mentes ad beati Patris reverentiam
et amorem tam exemplo sui quam Sancti miraculo
excitavit.

9. Quidam de castro Ceperani ², nomine Nico-
laus, in manus inimIcorum crudelium incidit die
quadam. Qui crudelitate ferali vulneribus eum su-
per vulnera concidentes, usque adeo super mise-
rum saevierunt, donec vel exstinctum crederent, vel
protinus exstinguendum. Clamaverat autem Nicolaus
praedictus, cum primos ictus exciperet, alta voce:
a Sancte Francisce, succurre iuibi; sancte Francisce ‚
adiuva me υ. Hanc vocem a remotis audierunt quam
plurimi, licet auxilium serre non possent. Deportatus
tandem domum, totus suo sanguine volutatus, fidu-
cialiter asserebat, se mortem ex illis vulneribus non
visurum nec etiam se tunc sentire dolores, quoniam
sanctus Franciscus sibi succurrerat, et ut poeniten-
tiam ageret, a Domino impetrarat ³. Quod et se-
quens confirmavit eventus, nam lotus a sanguine,
continuo contra humanam spem exstitit liberatus.

10. Filius cuiusdam nobilis in castro sancti Ge-
miniani 4, valido languore detentus omnique ulterius
desperatus salute, ad extremum usque perductus est.
Rivus etenim sanguinis emanabat ab oculis eius, sicut
ex vena⁵ brachii assolet ebullire, ceterisque pro-
pinquae mortis veris indiciis in reliquo corpore ap-
parentibus, iudicabatur pro mortim, sed et prae de-
bilitate spirituset virtutis sensus et motus usu pri-
vatus, visus est penitus emigrasse. Congregatis autem
ex more ad planctum parentibus et amicis, ac de
sola agentibus sepultura, pater ipsius, fiduciam ha-

 

555

bens in Domino, concito gressu ad ecclesiam cucurrit
beati Francisci, quae in eodem erat castro constructa,
et cingulo suspenso ad guttur, cum omni humilitate
se prostravit in terram; sicque vota vovens et niul-
tiplicans preces, suspiriis et gemitibus meruit apud
Christum sanctuni Franciscum habere patronum.
Reversus itaque statim pater ad silium et sanitati
restitutum inveniens, luctum in gaudium commu-
tavit.

11. Simile quiddam meritis Sancti operatus est
Dominus circa puellam quandam in Catalaunia de villa,
nomine Thamarit⁶, et circa aliam de Ancona, quas,
cum essent prae nimietate aegritudinis in ultimo spi-
ritu constitutae, beatus Franciscus, fideliter a pareu-
tibus invocatus, perfectae continuo restituit sanitati.

12. Clericus quidam de Vico Albo ⁷, nomine Mat-
thaeus, veneno mortifero bibito, in tantum fuit gra-
vatus, quod loqui aliquo modo non valens, solum
finalem exitum exspectabat. Sacerdos quidam, ut sibi
confiteretur, admonuit et verbum unum ab eo extor-
quere non valuit. Ipse vero in corde suo humiliter
Christum orabat, ut per beati Francisci merita a
mortis eum saucibus eripere dignaretur3 moxque, ut
confortatus a Domino, beati Francisci nomen fideli
devotione deprompsit testibus, qui aderant, veneno
evomito, liberatori suo gratias egit.

ξ IV. De uaufrayis liberatis ⁸.

1. In magno maris periculo positi quidam nau-
tae, cum per milliaria decem a portu Barulitano⁰
distarent, ingravescente nimium tempestate, iam de
vita dubii ancoras submiserunt. Verum spiritu pro-
cellarum mari ferventius tumescente, fractis funibus
et relictis ancoris, incerto et inaequali cursu per
aequora vagabantur. Tandem nutu divino mari pla-
cato, ad resumendas anchoras, quarum funes supe-
rius enatabant, toto se conamine paraverunt. Cumque
id perficere propriis viribus non valerent, plurimo-
rum Sanctorum invocato subsidio multisque iam su-
doribus liquescentes, nec unam per totam diem re-
sumere potuerunt. Aderat autem nauta quidam, Per-
fectus ¹⁰ nomine, sed moribus imperfectus, qui cum
irrisione quadam dixit ad socios: « Ecce, Sanctorum
omnium invocastis auxilium, et, ut videtis, nullus est,
qui succurrat. Invocemus istum Franciscum, qui no-
vellus est Sanctus, si quo modo in mare se mergat ¹¹
et ancoras perditas reddat». Consenserunt ceteri,
non irriSorie, sed veraciter suasioni Perfecti, et ipsius

 

¹ ln loan. Evang. tr. 25. n. slss.

ἵ ln Campania Romana ad fluvium Lirim.

³ Edd. cum uno alteroque cod. impetrarit.

⁴ ln Tuscia.

⁵ supple secla. lnserius pro prae debilitate Vat. cum cal
pro debilitate.

θ Ad oram maris lbcrici. — Inferius pro quas edd.11u(1e.

⁷ Acta SS. de vico Albo·

 

³ Edd. De liberans a nauli-ayla. Cosld. DEF hauc rubri-
cam omittunt.

⁹ Est portus Bnruli sive Baroli (Bai-letto) iii regno Neapo-
litano, prov. Bari. Codd. lil Bai-olitano.

¹⁰ llic desiuit rod. A.

¹¹ Vat. cum ed. l evzcrydt. inseritis pro suasioni Pet-secli
B suasioni non pet-fictae.

Undecimum
et duodeci-
mum .

Decimum
tertium.

Miraculum
primum.

